23

 

timocraticus‚ oligarchiae oligarchicus, democratiae democraticus,
tyrannidivtyrannicuffi ut ‘facile opineris non proponi nisi utriusque
comparationem. Attamen non omisisse Platonem sententiam ante
(IV 435 E) expressam qua civitates oriri ex moribus et naturis
civium dicebantur, unde fieret ut quot hominum tot civitatum genera
nascerentur, aperte docet cum repetita eiusdem rei (VIII 544 Β)
memoria tum nobilissima illa hominis tyrannici descriptio. Cuius
indole ac moribus illustratis ‘quodsi magnus, inquit IX 575 B,
fuerit in aliqua civitate istiusmodi hominum numerus, hi tyrannidem,
ad quam natura plane sunt comparati, non solum in illam invehent,
sed etiam severissime exercebunt? Hinc cum luce clarius appareat
in ceteris quoque civitatum hominumque formis exprimendis philo-
sophum id maxime secutum esse ut rempublicam quamque ab
hominibus ei similiter animatis procreari solere probaret, utique
facere non possumus quin hoc quidem Krohnio concedamus in
libris I-IV‚ VIII-IX psychologiam quandam inesse. Sed longius
ille procedit. Contendit enim hanc psychologiam non proficisci nisi
a rerum humanarum usu atque experientia neque ulla ex parte
cum sublimiore τοῦ ὄντος 61 idearum in libris VI et VII doctrina
esse coniunctam. Quod cur non largiamur breviter explanandum
est. Ac primum quidem φύσιν quam Krohnius voluit non esse
posse solum atque unicum quasi fundamentum 6111 civitatis opus
omnibus numeris absolutae superstruatur, superioribus conati sumus
refellere (p. 41).

⁴ Neque aliter iudicandum est de animi humani forma triplici,
quam non minus negamus a philosopho ita tantum inventam esse
ut ex sola civitatis similitudine quasi effingeretur. Ita enim quam
ridicule ac prorsus indigne divino ingenio argumentatums fuerit
quis non videt? Quippe si libuisset ei non tres, sed quattuor vel
etiam plures instituere ordines civitatis, nonne item animi quoque
augendus erat partium numerus? Quod ne veniret cuiquam in
mentem, vir summus ita providit ut IV 435 D neget ea quam
ingressus sit via tripartitam animi divisionem vere effici posse,
novamque 111 eam rem et longiorem subtilioremque disputandi viam
requirat. Neque Krohnio assentimur cum, ut iudicium suum magis
stabiliat, secundam animi facultatem, cui nomen est θυμός, a sola

