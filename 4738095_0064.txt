48

 

illi bonam hominum existimationem et cetera externa iustitiae
praemia ab oratione Socratis procul abesse volunt, quoniam iusti·
tiae et improbitatis nou is fruetus quem apud homines utraque sit
habitura exquiritur, ἀλλὰ τί ποιοῦσα ἑκατέρα τὸν ἔχοντα αὐτὴ δι’
αὖτὴν ἡ μὲν κακόν, ἡ δὲ ἆγαθόν ἐστιν. τὰς δὲ δόξας ἀφαίρει,
ὥσπερ Γλαύκων διεκελεύσατο (ΙΙ 367 Β).

Cum autem octavum et nouum librum a primo Platonis scri-
bendi consilio prorsus abhorrere Kunerto persuasum esset, perfacile
nimirum poterat evenire ut etiam priorem illum locum IV 420 Β C
ad eandem rem pertinentem orationis contextui adversari eique
postea inditum a Platone esse statueret. Quam opinionem quoniam
iustis causis destitui superioribus probare conati sumus, ne illud
quidem hic adiungere erit inutile, nihil esse quod philosophum
magnopere mireris in media de natura iustitiae disputatione data
occasione alterum attingere libri argumentum. Nam cum prima—
riam esse quaestionem de utilitate iustitiae atque ideo tantum eius
naturam ac rationem investigari, quo clarius atque evidentius illa
eluceat, identidem explicetur (ΙΙ 367 Ε alibi), nullo certe modo
potest offendere quod philosophus iam, antequam ad principalem de
honestatis utilitate locum accessit, mentem cogitationemque eo op-
portunitate usus convertit.

Restat de qua in hac parte dicatur alia Kunerti causa. Qui
cum (p. 31) non inepte, ut mihi videtur, in sexto et septimo libro
iustitiae fructum vel, ut ipse dicit, opuS‚ quod felicitate scilicet ac
beatitudine e iusti honestique studio redundante continetur (cf. VII
541 A Β), enucleari dicat, restare putat in quod inquiratur opus

nestis a deis hominibusque obtingentia in disceptationem vocet, Glauconis et
Adimanti adhortationem sae-pius repetitam: μισθούς τε καὶ δόξας πάρες ἄλλοις
ἐπαινεῖν neglegi ac vitium contra artem et elegantiam committi dicit. Quod
minime reprehendere debuit. Etenim crebrae illae duorum iuvenum admonitio-
nes eo spectant ne virtutis praestantia dumtaxat externae utilitatis emolumenti-
que copia ex ea redundante censeatur, felicitatis vero ac beatitatis abundantia
quam omissis hominum opinionibus per se ipsa sui studiosis afferret contem—
natur. Cum autem demonstratum esset iustitiam ‘propria natura et indole sua
salutem hominibus quam maximam, iniustitiam perniciosissimam pestem afferre,
tantum aberat ut externa quoque earum aut commoda aut damna describere
divini operis arti ac compositioni ullo modo officeret, ut nullus profecto orationis
finis ad philosophi consilium esset accommodatior.

