5

 

est concedere non dubitaverunt 1) (cf. Krohn der plat. Staat p. 78).
Quid? Si comicus philosophi voluisset doctrinam perstringere, num
fugissent eum illae irrisioni maxime obnoxiae mulierum luctandi
equitandique exercitationes, quae ne facetorum hominum iocis car-
perentur ipse est Blato veritus (l. V 452 O, 457 B)‘? Quae res
mihi quidem tanti esse momenti videtur ut vel hac sola Aristophanem
Politiae non habuisse notitiam efficiatur. Eodem pertinet quod
Plato ipse ne levissime quidem in Ecclesiazusis designatur. Nam
quod Aristyllo Eccl. v. 647 turpiter notato philosophum subesse
Bergkius et Meinekius suspicati sunt, id perquam vanum esse non
solum a doctis hominibus iam dudum demonstratum est (cf. Suse-
mihlium, die genetische Entwicklung der platonischen Philosophie II
p. 301), sed etiamsi vere sic esset, vix inde illorum opinio multum
comprobaretur. Etenim Aristylli illius commemoratio, quem hominem
fuisse impudicum indicatur, 11011 aliter fit atque aliorum, veluti
Epicuri vel Leucolophantis (Eccl. v. 644) in hac fabula mentio
inicitur. At enim vero si Ecclesiazusae ad ludenda Platonis decreta
compositae essent, philosophum 111 eis necesse esset ita carpi ut
eum auctorem esse illorum placitorum satis inde eluceret.

Novum nuperrime Teichmuellerus ²) artissimae Ecclesiazusarum
cum Politia necessitudinis argumentum afferre conatus est ex duobus
Aristotelis Politicorum locis, quorum alterum iam Rankius (Aristoph.
ed. Meineke praefat. p. XLIX) eodem consilio in medium protulerat.
Videtur autem utrique viro doctissimo hoc recte inde colligi posse,
de mulierum bonorumque communione ante Platonem egisse omnino
neminem, ergo ne Aristophanem quidem. Loci autem a Rankio
citati (Aristot. Polit. ΙΙ 1274 b), quem ut vere iudicemus, plenius

¹) Parum accurate mihi Teichmuellerus (Litterar. Fehden im IV. Jahrb.
v. Chr. p. 17 et 19) Eccl. V. 594: ‘im' ἕνα ποιῶ κοινὸν ἅπασιν βίοτον καὶ
τοῦτον ὅμοιον cum Polstiae V p. 462 istola-ev οὖν τι μεῖζον κακὸν πόλειῆ ἐκεῖνο
ὃ ἂν αὐτὴν διασπᾷ καὶ ποιῇ πολλὰς ἀντὶ μιᾶς; ἢ μεῖζον ἆγαθὸν τοῦ 3 ἂν ξυνὸᾗ
τε καί ποιῇ μίαν contulisse videtur. Hos locos minus habere necessitudinis puto.
Aristophanes enim 1110 versu de una victus communione, Plato de totius civi-
tatis in unum conspiratione et concentu explicat. Cui si quis ita occurrit ut ex
ipsa ea omnium vitae aequalitate etiam universae reipublicae dicat unitatem
concentumque exsistere, id etsi non longe abest quin largiamur, tamen poetam
fatendum est parum distincto significavisse.

2) 1. 1. p. 15.

