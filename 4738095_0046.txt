30

 

Primum quidem etsi in libro quarto ratio (sic enim τὸ λογισ-
τικόν interpretamur) praecipue eam vim habere videtur ut de bonis
rebus et malis quaerens ipsam οὐσίας cognitionem omnino non
curet, tamen minime ex eo effici concedimus quod Krohnius haud
cunctanter conclusit, ut et plura de eius natura et agitatione Plato
tum dicere nesciverit et hunc locum totum ad exitum esse perductum
voluerit. Quasi vero non ipsi quattuor Politiae libri primi, quibus
animi humani natura eiusque partes tractantur, huius argumenti
amplitudine ostendant maiorem quandam obversatam esse philosopho
facultatem mentis quam solam libidinum moderationem et notionem
honesti. Quid vero? Indidem quod ratio duabus partibus, irae et
cupiditati opponitur, nonne apparet philosophum ei non modo de
honestate iudicium, sed quaecunque ad mentem hominis et cogita-
tionem pertineant tanquam suam provinciam destinavisse? Sed licet
ratio in libro quarto vim habeat praecipue moralem nec sublimiorem
τοῦ ὄντος scientiam aperte sequatur, num in posterioribus libris
alio videtur mentis acies esse intenta nisi in virtutis et honestatis
ideas, ad quas ingenia ac mores quam maxime conformentur atque
excolantur (cf. V 476 A. B. 479 A. Ε. VI 493 C. 500 O. D)?
Namque aliud formarum genus ne nominari quidem meminimus.
Ex quo cum intellegatur nobilissimam illam animi vim tota Politia
occupatam dici in exquirendis bonis rebus et malis, dehinc quae-
ritur liceatne longius progredientes rationem ubique eandem esse
natura nec mutari ulla ex parte aut ad perfectiorem evehi statum
contendere. Quod ita esse Krohnius constanter negans sic fere
argumentatur (d. pl. Frage p. 37): Ante quinti libri finem omnem
desiderari reconditiorem οὗσίας doctrinam, dominari φύσιν et in quo
ea sit τὸ γιγνόμενον, nullum fieri nisi inter scientiam et inscien-
tiam discrimen, quae quidem sit a Socrate quasi hereditate accepta
ratio, atque tantum abesse ut opinio inferiorem locum obtinens
scientiae opponatur, ut paene eadem qua illa auctoritate utatur.
In quinto demum libro extremo subtiliorem incipi de rerum veri-
tate disputationem, ac tum demum res vere constantes et earum
sensibus subiectas imagines discerni, unde etiam fieri ut opinionis
nomen sua ac propria vi praeditum introducatur atque ut res plane
nova cum magna orationis copia explanetur. Ut igitur rei summam
brevi complectar, offendit ille in eo potissimum quod vox opinionis,

