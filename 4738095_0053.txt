37

 

iam p. 80 enumeravimus rerum genera ac quasi gradus, a quibus
omnibus humana mens (ψυχή) pariter discedat, ut nulli eorum ad-
numerari possit. Hinc vero ait esse consequens ut neque dialec-
tica ratione de natura animi disputari queat nec philosophus utro-
que loco (IV 435 D et VI 504 B. D) illius explicatioris viae ean-
dem habuisse informationem censendus sit. Illam enim summam
disserendi artem, cum in solis rerum formis versetur, nihil valere
ad explorandum animum humanum, qui secundum Platonem idea
non sit. Itaque consectarium dicit philosophum cum primum (IV 435)
μακροτέραν περίοδον qua animi natura certius exquiratur attigerit,
nondum expressam eius atque omni numero exploratam imaginem,
utique non eandem quam postea descripserit, mente concepisse.
Huius argumentationis a nobis in brevius contractae partem
quidem non dubitamus approbare. Vere enirn Krohnius de animo
humano ait ratione dialectica nihil certi cognosci posse. Quamquam
nos hoc multo alia de causa concedimus. Ille enim argumentum inde
ducit ¹) quod Plato, cum in libro quarto etiamtum idearum ignarus
fuerit, ne disserendi quidem rationem illam ex idearum cognitione
aptam quam in posterioribus sequatur libris iam tenere potuerit.
Nos contra propria animi vi et natura nitimur. Etenim ‘Plato
animum in (luas partes dividit, alteram rationis participem, alteram
expertem; in participe rationis ponit tranquillitatem, in altera motus
turbidos cum irae tum cupiditatis' (Cic. Tusc. IV 10). Et nobilior
principalem et a deo genitam et aeternam ideaeque simillimam
animi naturam continet, cui in corpus introeunti adicitur altera
eaque deterior, quae et iram et cupiditatem complectitur et una
cum corpore interit. Itaque cum ne optima quidem animi pars
cum idea plane congruat, reliquae autem ab ea longius recedant,
profecto apparet, si de animi ratione et origine quaeratur, cum
solae ideae vere et sint et cognoscantur, non posse in eiusmodi
disputatione nisi opinionem ac verisimilitatem inesse, scientiam ac
veritatem omnino deesse; id quod Timaeus in sermone eodem
nomine inscripto luculenter et copiose explicat (p. 29). Haec
igitur causa est quod in hoc dialogo qui reconditiorem animi

¹) Cf. d. pl. St. p. 128: ‘Jodoch die dialoetische Methode war es nieht,
sehon daher nicht, weil es damals noch gar keine Ideen gab?

