4

 

aliquantum veri etiam depravatae imagini subsit. Quod in Eccle-
siazusarum fabula se ita habere negamus.

Primum enim leges de communione bonorum ac mulierum
ferri apud comicum quidem eo tantum probabile efficitur quod hae
unae nondum sint in Atheniensium populo suasae ae temptatae
(v. 456), eum in republica eadem res cum summo operis fine ac
proposito, ut civitas quam maxime fieri possit simplicitati atque
unitati idearum accommodetur, artissime cohaereat. Deinde Plato
bonorum, liberorum, mulierum, epularum communionem in solum
custodum ordinem concludit, Aristophanes omnibus ea aequaliter
tribuit. Ille uni ordini tertio quaestum ac peculiares opes permittit,
unde victum custodibus principibusque solvant, principes ipsos aurum
possidere vetat; hic omnibus omnium rebus in unum collatis mulie-
rumque in potestatem redactis neminem quidquam habentem proprii
dominasque populum alentem facit. Quae 611111 ita sint, Plato
tertium genus civium agros colere, Aristophanes servos iubet. Etiam
maior in feminis liberisque communibus inter utrumque dissimilitudo
exsistit. Plato enim, ut quam optima proles nascatur, fortissimos
validissimosque custodum cum mulierum praestantissimis misceri
iubet, deteriores utriusque sexus retinentur magis quam ad procre-
andum admittuntur; Aristophanes prorsus contraria ratione usus
deformes aetateque provectiores et viros et feminas cum formosis iuveni-
busque iungit, id potissimum secutus ut omnes libidinis fructum
pariter percipiant.

Ut igitur eorum quae adhuc disputavimus summam paucis
60111111611611ᾱ3111113,16111;3, est utriusque scriptoris in eodem argu-
mento tractando diversitas ut, si Aristophanem philosophi rationes
irridere et quasi convellere in animo habuisse dicas, eum proposito
suo non satisfecisse confitendum sit. Quod non refutatur paucis
illis Ecclesiazusarum locis ¹) quibus nonnullae Platonis sententiae
paene ad verbum repeti videntur: hunc enim ab utraque parte
consensum ex argumenti similitudine satis facilem habere expli-
cationem etiam ei quibus contrarium ac nobis 111 hac causa iudicium

¹) Cf. Suseinihl Die genetische Entwicklung dci· platonischen Philosophie
II 297. Respondent sibi Eccl, v. 635 ff. ct Pol. V 461 c—E et 465 A B;
v. 657 et V 464 D-, v. 672 sequ. et 111 416 D.

