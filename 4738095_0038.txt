22

 

quam dicit hoc maxime secutum esse ut animi humani vim et
naturam pervestigaret atque ex ea civitatum rationes patefaceret et
illustraret. Apparere id ait ex ipsius verbis (IV 435 E. VIII 544 D).
Sed cum virtutes sine hominum commercio et consuetudine prorsus ,
nullae sint neque possit de eis quidquam sola animi inquisitione
cognosci atque explorari, invertisse philosophum naturalem rerum
seriem et perfectae civitatis speciem prius effinxisse. In qua post-
quam tres principum, militum, opificum ordines ex diversa civium
indole constituerit, translata hac in singulos homines partitione
factum esse ut animus quoque in tres partes, rationem, iram,
cupiditatem, divideretur. Haec igitur talis animi discriptio quam-
quam a civitatis similitudine ducta est, tamen hinc invicem rerum
civilium explicatur natura, quam viam philosophandi recte impro-
batam esse a Krohnio vix negaveris. Ordo igitur disputationi is
adhibetur ut ex civitatis forma animi ratio, ex hac invicem rei-
publicae conformatio aperiatur. Quod ita esse homines eruditos
antea idcirco praeteriit quia Plato animum et civitatem, utpote
magnitudine et quasi gradibus, non genere inter se differentes,
magis inter se comparare quam hanc ex illius natura videtur ex-
plicare (cf. II 368 Ι) Ε. IV 434 O).

Sed locos a Krohnio scite sane notatos si accuratius consi-
deravimus, ne reliquam quidem orationem cum eis non aptissime
convenire apparebit. Etenim ut ante (IV 435 Ε) Thracum civitati
fortitudinis laus concedi propterea dicitur quod cives eius fortes
sint, vel Phoenicum genti avaritia et habendi libido exprobrari et
Atheniensium civitati veritatis ac scientiae studium vindicari ideo
quia civibus altera divitiarum avidis, altera discendi cupidis conti-
neatur, sic absoluta ac iusta civitas ea appellatur quae incolis
excellat ad unum omnibus, quantum pro suo cuique ingenio liceat,
perfectis ac iustis (IV 443 ΟΡ). Neque aliter res se habet in
octavo et nono libro. Hic quoque oratio ita formatur ut civitatum
quae finguntur unicuique homo opponatur consimilis: timocratiae

 

 

 

¹) Sane illud “co αὑτοῦ πράττειν’ 11011 est ipsa iustitia, sed imago tan-
tum virtutis. Quod non multum refert. Nam si ea tantum iusta civitas esset
cuius omnes cives perfectam exhiberent iustitiam, talis societas civilis, cum
iustitia consummata a vera philosophiae scientia repetatur neque sint in republica
nisi perpauci philosophi, omnino exstare non posset.

