‘21

 

temnens philosophus praeter cognitionem eas quas in quarto libro
extulit virtutes ἐγγύς τι εἶναι τῶν τοῦ σώματος (VII 518 D) dicit.
Quod nos non magnopere debet commovere. Despicit enim eas id-
> circo quia non ut veritatis cognoscendae facultas natura insunt in

hominibus et recta tantum moderatione egent, sed ut corporis vir-
tutes apta exercitatione atque institutione comparari possunt. Et
cum de divinis iustitiae et omnis virtutis ideis in hominum animis
infigendis exponitur (VI 500 D), putasne hoc aliter fieri nisi civium
eruditione et exercitatione, quoniam vera scientia soli utuntur phi-
losophi? Hac quidem igitur ex parte argumentationem nostram ne
minimum quidem labefactari pro certo habemus.

Quod si recte disputavimus, duae res iam exploratae sunt: et
illam civitatem Platonis commenticiam in idea boni ac iusti con-
sistere et iustitiae qualis -in libro quarto explanetur quin ideam esse
dicamus nihil omnino impedire. Sed tota haec de priore Politiae
parte (I—v) disputatio cum argumentis nitatur ex posterioribus
libris petitis, nondum undique subversa est quae ad rem de qua
agitur maximi momenti est Krohnii sententia statuentis Platonem,
antequam librum sextum composuerit, nullamdum idearum habuisse
notitiam1). Quam controversiam non posse diiudicari nisi ipsis
prioribus libris accurate examinatis quis non videt? Et primum
quidem causae in hanc rem a Krohnio allatae breviter examinandae
sunt. Dicit enim idearum 111 quinque prioribus Politiae libris nec
volam inveniri nec vestigium. Hoc ut ita se habeat, tamen nequa-
quam ex eo efficitur quod Krohnius efficere voluit, ut philosophus
illo tempore ideas nondum mente comprehendisse putandus sit.
Alteram causam inde ductam quod, si omnis virtus in solo inesse
animo fingatur, non possit eiusdem cogitari ab animo seiuncta spe-
cies, satis refellisse nobis videmur. Itaque iam in eo disceptatio
vertitur nostra ut philosopho idearum doctrinam iam in perfectae
civitatis imagine quae a secundo usque ad quintum librum exhi-
betur effingenda cognitam perspectamque fuisse ex ipsa eius partis
natura atque indole comprobemus.

Recte Krohnius, ut mihi quidem videtur, in principio libri sui
(der pl. St. 51) exponit Platonem in prima Reipublicae adumbratione

1) D. pl. st. p. 46, 48, 63.

