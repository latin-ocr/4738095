40

 

ciuntur (ΙΙΙ 410 A), vel si dura medicorum crudelitate morbosi et
imbecilli deseruntur exitioque relinquuntur (111 406), quia eis
qui suis officiis diligenter operam dent, ne tempus quidem ad
aegrotandum supersit, quid aliud philosophum his praeceptis esse
secutum censes quam commune civitatis commodum ac salutem?
Eodem autem pertinere quod mulieres nuda corpora exercitant et
virorum modo luctantur (V 452 A) et quod liberi ab aetate pro-
vectis geniti exponuntur (V 460 C, 461 C), quis est quin sponte
intellegat. Denique ut diligentissime praecaventur et evitantur
quaecunque civitati officere ac nocere possint, sic omnia ad maximam
civium felicitatem dirigenda esse atque bonum cum utili prorsus
congruere multis locis (ΙΙ 379 Β. ΙΙΙ 386 Ο. V 457 Β C D E.
458 B E. 461 A. 462) affirmatur.

Sed pergimus ad ideam iusti, quam et ipsam iu consummatae
civitatis forma ac specie effictam videbimus. De qua re imprimis
animadvertendum est eandem trium partium rationem non solum
in animo et civitate, sed etiam in rerum universitate cerni
(cf. Zeller l. l. p. 767). Nam hic quoque idearum vel rationis do-
minatio in corpora per animos exercetur. Hoc qui consideraverit,
negare vix poterit illam triplicem ternarum partium convenientiam
concentumque nihil esse aliud nisi iusti speciem atque imaginem ¹)
in animo, civitate, mundo effictam, quod de civitate se ita habere
iam supra ex VI 500 D collegimus. Profecto reipublicae discripti-
onem si e contentione cum anima et mundo facta fluxisse hac ra-
tione confirmatum erit, facile singulorum ordinum quae sunt non
dignitatis tantum atque auctoritatis publicae, sed etiam doctrinae
et humanitatis discrimina et quasi gradus ad suam causam revo-
care poterimus. Falso enim Struempellium (Geschichte der prakt.
Philosophie der Griechen I p. 387. 772) existimasse, quod ad infimum
quoque civium genus cum alia quae corrigendae disciplinae causa
in republica Platonis instituerentur tum illud pertineret quod Ho-

¹) Ueberwegius Grundril's I p. 155 non infert. nisi ideae boni in tribus
illis, anima, civitate, mundo conspicuae mentionem, iustitiam omittit. Sane
optimi species ea est quae virtutes omnes salutares ac fructuosas reddat (cf.
VI 505 A), sed trium animi et civitatis pai-tium conspirationem iustitiam, non
bonitatem esse docetur IV 443 D.

