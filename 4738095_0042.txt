“26

 

et formarum et rerum quaecunque sunt *creatricem ac modera-
tricem, mente percipiunt et comprehendunt. Verum tamen cum
sola hac longiore via aditus ad animi quasi penetralia cognoscenda
patere dicatur, fieri non potest quin Platonem in hac re sic sensisse
ponamus ut ex boni idea hominis animum perspici atque enucleari
voluerit; id quod Schleiermachero (Platos Werke 111 1 p. 70, 71)
iam dudum visum est, qui idem id consilium non in Politia, sed
in eo dialogo qui Timaeus inscribitur ab omni parte perfici recte
animadvertit.

Quae sententia non leviter stabiliri etiam eo modo videtur
quo philosophus μακροτέρας περιόδου ante memoratae (IV 435 D)
iterum mentionem inicit VI 504 D; quod quidem illum magis
facere quasi in transitu perspicuum est quam ut rem ante desi-
deratam et quodammodo promissam tum revera praestare videatur.
Quippe hoc loco non eius expositionis initium fit qua animi natura
accuratius ad philosophiae subtilitatem exigatur atque ex sapientiae
reconditioris penetralibus repetatur, sed disputatio de μακροτέρας
περιόδου modo ac ratione a Socrate habita ut a sola iuvenum ad
reipublicae administrationem educatione ac disciplina orditur, sic
tota eodem referenda est. Neque vero aliter ut statuamus eo ad-
ducimur quod in illo sermone etiam mentis ac rationis quattuor
diversi quasi gradus discernuntur (l. VI fin. νόησις, διάνοια,
πίστις, εἰκασία), quos ad animum humanum pertinere non dubium
est. Qua re quamquam Prantelius ¹) videtur commotus esse ut
Platonem in ipsa Republica promisso stetisse suo censeret, tamen
diligentius attendentem et quae IV 435 D scripta sunt examinantem
neutiquam praeterire potest non id ibi esse propositum ut de una
aliqua et- a ceteris seiuncta animi parte subtilius quaeratur, sed
ut omnis animi summa atque ambitus ex tribus viribus, ratione
ira cupiditate, constans ad certiorem rationem anquiratur atque

 

¹) Prantl I'lbersetzung Amnerk. 160: ‘Die eigeutlich hohere Retrachtung
der Theile der Seele und ihrer Functionen, welche der Erkenntnistheorie ange-
hort‚ erfordert eine langore und tiefere Eriirterung, als sie hier ihre Stelle
finden kann, . . . und iudom daher hier nur in Kiirze die Umn'sse jener Theile
der Seele entworfen werden, welche mehr der Praxis des Lebens und des Staates
angehoren, bleibt die Erorterung des Intelligiblen auf einen spatern Abschnitt
vorbehalten3 es folgt namlich diohelbe unten B VI cap. 16 ff.’

