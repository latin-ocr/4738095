45

 

neget; nec scriptoris est, simulatque ad scribendum se accinxerit,
universam libri quod sit confecturus materiam minutatim mente
concipere ac discribere (nemini enim, etiamsi uno tenore scribat,
non multa necopinata in mentem incidunt), dummodo, ubi ad
singula quaeque explicanda accesserit, disputationis ordinem paucis
definiat. Quamobrem ne id quidem Krohnio concedimus Platonem
parum sibi constare in postremo libro quarto quattuor iniustitiae
genera distinguentem, cum antea unum appellaverit. Profecto enim
illa Platoni non ante erat in suas partes dividenda quam ad eam
rem tractandam revera pervenisset.

Nec iustius idem in eo offendit quod philosophus, cum statim
(αὐτίκα δὲ τὴν ἐναντίαν σκεψόμεθα) sese optimae contrariam civi—
tatem expressurum esse pollicitus sit, tamen huic promisso demum
octavo libro (inde a VIII 543 D) satisfaciat. Namque ea est prioris
loci sententia ut Plato non confestim et sine ulla mora se illud
facturum dicat, sed, cum primum optimam civitatem perfecerit
(νῦν μὲν οὖν τὴν εὐδαίμονα πλάττομεν . . . . αὐτίκα δὲ τὴν ἕναν-
τίαν σκεψόμεθα), statim ad iniustam pergere sibi proponat. Quod
promissum absoluta de iustitia oratione in eodem libro quarto
(445 A B O D Ε. 449 Α) impleturus est, cum ab Adimanto et
Glaucone interpellatus eorumque adhortationibus permotus ad bo-
norum et mulierum communionem certius confirmandam trans—
greditur.

Sed revertamur ad IV 420 B. Ut iam dictum est, philosophus
IV 427 D ad prius institut-um regreditur, ita ut malae civitatis de-
scriptio duobus locis interposita sit qui iustitiam et iniustitiam uni
simul urbi attribuant. Quod sane dignum est diligenti animad-
versione. Kunertus quidem ea re movetur ut IV 420 Β C, ubi
disputatio libro octavo nonoque instituta tamquam praesumatur,
postea demum orationi insertum ducat atque eadem de causa totum
etiam librum octavum et nonum posteriori aetati tribuat (p. 29).

Ut autem tota quaestio in clariore luce collocetur, diligenter
mihi videtur attendendum esse duas omnino res Platoni ad illu-
strantum propositas esse, quarum altera iustitiae improbitatisque
vi ac ratione continetur, altera ad utriusque felicitatem aut mi-
seriam spectat. Et prior quidem de natura iusti et iniusti quaestio

