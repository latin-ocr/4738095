47

 

Itaque cum in beata civitate iustitia, in infelici improbitas maxime
appareat, sponte sequitur, cum civitas sit amplior quaedam hominis
effigies, ut in homine quoque fortunato sibique concordi iustitia, in
misero secumque ipso discordi iniustitia exsistat, vel, ut inverso
ordine dicamus, iusti atque honesti studium felices homines reddat,
iniusti pravique summam eis pestem inferat.

Atque haec quidem si recte aut saltem probabiliter disputata
sunt, nostro iure iam videmur contendere locum illum IV 420 Β C,
quem modo explanavimus, spectare quidem ad octavum nonumque
librum, sed falso posteriori tempori a Kunerto adscribi. Nam ipso
sermonis cursu ad eum oratio devenit, et si e principali, ut ille
vult, Reipublicae forma tolleretur, procul dubio non solum octavus
et nonus libri postea demum ad opus accessisse, sed ipsa etiam illa
ΙΙ 357-368 a Glaucone et Adimanto varie copioseque dicta quibus
Socrates adducitur ut in fructum et utilitatem iustitiae inquirat
(ΙΙ 367 Ε) omnia posteriore tempore libro de optima civitate scripto
inserta essent, ita ut denique de iusti vi et natura quaestio suo
ac proprio fine omnino destitueretur. Nec vero Kunertus tam
pravum de eis quae IV 420 Β O leguntur iudicium fecisset, nisi
ipsum Politiae argumentum et propositum plane neglexisset. Qui
cum ad. VIII 545 A: πῶς ποτε ἡ ἄκρατος ὄικαιοσυνη πρὸς ἅδι-
κίαν τὴν ακρατον ἔχει εὐδαιμονίας τε πέρι τοῦ ἔχοντος και ἅθλι-
ὁτητος haec adnotat (p. 31); ‘Oblitusne est Plato proprium dialogi
consilium? Επιθυμῶ γὰρ ἆκοῦσαι τί τ ἔστιν ἑκάτερον καὶ τίνα
{figet δύναμιν αὐτὸ καθ’ αὑτὸ ἐνὸν ἑν τῇ ψυχῇ, τοὺς δὲ μισθοὺς
καὶ τὰ γιγνόμενα ἀπ’ αὐτῶν ἐᾶσαι χαίρειν saepius initio libri se-
cundi Glauco monuerat. Unde advolant repente felicitas atque mi-
seria? Mutatur totius libri consilium’ etc.. aperte quid Platoni
quaerere propositum sit omnino nescire convincitur. Namque iusti-
tiae utilitatem commodumque ac felicitatem inde oriundam id ipsum
esse quod quaeratur perspicue dicitur II 368 O ὅ τε οὖν Γλαύκων
καὶ οἳ ἄλλοι ἐδέοντο παντὶ τρόπῳ βοηθῆσαι καὶ μὴ ἀνεῖναι τὸν
λόγον, ἀλλὰ διερευνήσασθαι τί τέ ἐστιν ἑκάτερον καὶ περὶ τῆς
ὠφελείας αὗτοῖν τάληθὲς ποτέρως ἔχει (cf. II 367 D Ε.
368 A O. alibi). 1) Cui proposito certe nullo modo officit quod

¹) Idem (p. 36) in libro decimo (612 B) quod quaestione de iusti et iniusti
natura et utilitate peracta Socrates praeterea etiam praemia atque honores ho-

