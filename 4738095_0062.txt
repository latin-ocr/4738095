46

unius civitatis exemplo, quae utrumque simul continet,¹) explicatur,
ad quam omnes loci supra enumerati praeter unum IV 420 Β C
referendi sunt. Ad exitum vero haec disputatio pervenit IV 443 C D.
444 A B, ubi et iustitiae et iniustitiae definitio ex eiusdem civitatis
imagine repetitur. L'onge vero alia est loci IV 420 Β C sententia
ac ratio. Nam cum ceteri ad prius argumentum pertineant, ut
iustitiae et iniustitiae naturam quaerant, hic totus versatur in
utriusque aut felicitate aut miseria, quae est altera ad disputandum
proposita quaest-io. Etenim Adimanto, custodibus arbitranti duriorem
vitam minusque felicem quam pro officiorum multitudine ac diffi-
cultate praescribi, Socrates respondet non ideo ab ipsis condi civi-
tatem⁵ut unus aliquis civium ordo praeter ceteros beatus fiat, sed
ut universa civitas quam maximam felicitatem consequatur; in
tali enim republica, quae sit optime administrata ac beatissima,
videri se sibi facillime iustitiam inventurum, in male autem curata
ac miserrima (hoc enim subaudiendum esse contextus docet ²) in-
iustitiam; tum profecto sponte appariturum esse quod iam diu
quaesiverint, utra utri utilitatis ac beatitudinis fructu antecelleret.

¹) Non assentimur Krolmio (d. pl. Frage p. 6) Platonem, cum scribere
coeperit, civitatem naturae convenienter nascentem et mediocriter administratam
depingere voluisse, scribentem vero sensim eo delapsum esse ut optimam enar—
raret urbem. Quamquam enim iustitiam et iniustitiam in eadem civitate ex-
primere vult, tamen cum perfecta iusti species non possit nisi a civitate optima
et iustissima (a qua tamen ne iniquitas quidem omnis abest, ita ut iustitia
explorata haec quoque possit qualis sit perspici) repeti, profecto efficitur ut
ab initio Platoni absolutae civitatis exemplar obversatum sit. In qua consti-
tuenda quod 11 372 E proficiscitur ab ea quae relicto naturali statu tamquam
effervescit et a nativa simplicitate discedit (τρυφῶσα πόλις), satis certe dici
potest quare id ita fecerit. Nam cum civitatem, ut supra ostendimus, ad
hominis similitudinem effingeret, sane opus erat, etsi iustam urbem
adumbrabat, primum illud civium genus constitui quod cognatam haberet in-
dolem ei animi parti quae cupiditatibus contineretur (ἐπιθυμητικόν).

⁷¹) Ἐροῦμεν γὰρ ὅτι θαυμαστὸν μὲν ἂν οὐδὲν εἴη, εἰ καὶ οὗτοι οὕτως
εὐδαιμονέστατοί εἰσιν, οὗ μὴν πρὸς τοῦτο βλέποντες, τὴν πόλιν οἰκίζομεν,
όπίθς ἓν ’τί ημῖν ἔθ’νθς ἐσται ὃιαφέρθντίὶς) evfftupaov,‹1M-'‘oerwcmc μάλιστα
ὅλη ἦ πόλις. ῳήθηιιεν γὰρ ὲι τῇ τοιαύτη μάλιστα ἂν εὑρεῖν 8⁴-
xatoaivrv και av ἐν Τῇ κάκιστα οικο1 Ιιένῃ αδικίιαν . . κατιδον·
τες δὲ κρῖναι ἂν ο πάλαι ζητοῖμεν. νῖν μὲν ουν, ὠς οἰόμεθα, τὴν
εὐδαίμονα πλάττομεν . , . . αὐτίκα δὲ τὴν ἐναντίαν σκεψόμεθα.

 

