27

 

exploretur. Quod eum in Reipublicae libris posterioribus nusquam
ita fieri nemo intellegens ignoret, eidem instituto plane satisfacere
Timaeum dialogum in eadem tetralogia locum ab illa proximum
eumque secundum obtinentem paucis explicare iuvat.

Ac primum quidem disputatio in eo exhibita omnis ab idea
boni ut cognoscendi initio atque boni rectique lege stabili, firma,
rata proficiscitur, idque cum per totum sermonem (46 C. 48 A.
53 Β. 92 Β finis) clarissime apparet, tum imprimis notabilis est
is locus qui legitur in principio (30 B sequ). Etenim Platonis
ille opifex aedificatorque mundi (qui ut cum optimi specie plane
congruere iudicetur luculente Zellerus postulare rationis et disci-
plinae constantiam exponit l. l. p. 596), cum sit bonus, bonus autem
nemini invideat, omnia sui similia generare cupiens rerum univer-
sitatem facit ex materia et animo per universam naturam pariter
intento et commeante. ‘Fas autem nec est nec unquam fuit quid-
quam nisi pulcherrimum facere ei qui esset optimus. Cum igitur
rationem habuisset, reperiebat nihil esse eorum quae natura cerne-
rentur inintellegens intellegente in toto genere praestantius; quocirca
intellegentiam in animo, animum inclusit in corpore: sic ratus est
opus illud effectum esse pulcherrimum.' (Ciceronis Timaeus cap. 3).
Atque hoc cum de mundo dicatur, sequitur ut idem cadat in
naturam humanam3 quae, quandoquidem ut mundus ex divina
ratione et materia, sic ipsa ex animo et corpore constat, illius esse
quasi quoddam imitatum et effictum simulacrum videtur. Quo cum
iudicio reliqua oratio aptissime convenit. Ille enim creator mundi
deus postquam eos quos Graeci δαίμονας appellant genuit, his
deinceps imperat ut deorum immortalium quasi gentiles homines
creent, eorumque initium satumque eis tradit ut ita aeternae parti
attexant mortalem. Quod quam pulchre omnibusque numeris per-
fecte exsequantur deinde copiosa et ornata oratione exponitur (69 C).
Namque ut Ciceronis verbis utar (Tusc. Ι 20), ‘triplicem fingunt
animum, cuius principatum, id est rationem, in capite sicut in
arce ponunt, et duas partes ei parere volunt, iram et cupidi-
tatem, quas suis locis (hoc est naturae suae accommodatissimis)
iram in pectore, cupiditatem subter praecordia locant.’ Cupiditates
autem qui ratione rexerint iuste vivent, qui autem iis se dederint
iniuste (42 B. 70 Β). Porro cum duo sint rerum genera

