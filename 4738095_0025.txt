9

 

οἷον καὶ Λυκοῦργος καὶ Σόλων etc.,· postremo postquam tota de
memoratu dignissimis rebuspublicis aut cogitatione tantum informatis
aut revera inter homines usurpatis oratio absoluta est, eodem redit
initio libri III: τὰ μὲν οἶν περὶ τὰς πολιτείας, τάς τε κυρίας καὶ
τὰς ὕπὸ τινῶν εἰρημένας, ἔστω τεθεωρημένα τὸν τρόπον τοῦτον.

Haec cum sufficere videantur ad opinationem Teichmuelleri
convellendam ac reiciendam qua Politiae ante Ecclesiazusas com-
positae ipsum Aristotelem exhibere testem voluit, duas etiam afferre
causas in animo est quibus potissimum comici fabulam a Republica*
philosophi ad ridiculum traducenda alienam fuisse credamus. Pri-
mum, ut iam ante significavimus, mulierum rogationibus prae-
lusionis instar antecedunt quae a quibusdam demagogis in contione
suadentur non magnopere a bonorum aequatione abhorrentia
(Eccles. v. 408-21), ut et fullones egentibus pallia distribuant et
pelliones lectos stramentaque sine pretio utenda permittant. Huc
si adiungimus Eccl. v. 586: περὶ μὲν τοίνυν τοῦ καινοτομεῖν μὴ
δείσῃς· τοῦτο γὰρ ἡμῖν δρᾶν ἄντ’ ἄλλης ἀρχῆς ἐστιν, τῶν δ’ ἀρχαίων
ἀμελῆσαι, paene certum est quae a mulieribus communionis leges
ferantur ad nihil aliud quam inconsideratam virorum novandi
libidinem facete perstringendam spectare. l) Neque huic obstat
sententiae quod priores plebis ducum rogationes ad bonorum tantum
distributionem aequalem pertinere videntur, quoniam uxorum com-
munionem velut cumulum ad illam accedere v. 614 significatur
(cf. Susemihl Genet. Entw. II p. 297).

Deinde ad eandem opinionem adducimur, si respicimus Pla-
tonem in V Politiae libro homines facetos compluribus locis ad-
monere ne in risum vertant nisi mala ac perversa (V 452 C, 457 Β).
Quamquam aliter in hac re iudicamus ac Boeckhius (de simultate
p. 26), cui ‘Plato in V Reipublicae libro lepidorum hominum
facetiis perstricta haec placita significans Aristophanis comoediam
respicere videtur.³ Etenim si locos libri V accuratius examinaveris,
facile videbis philosophum non cum ipsius communionis decreta

¹) Quod leges Praxagorae μήτε δεδραιιιένα μήτέῐρηλιιέιά πω πρότερον coni-
plecti dicuntur (v. 598), ad solam scaenam referendum esse ‘antea neque acta neque
recitata' docent proxima (μισοῦσι γὰρ ἢν τὰ παλαιὰ πολλάκις θεῶνται κτλ), vixque

recte Zellerns (Geschichte der griechischen Philosophie 11 p. 466) his verbis (v. 598)
ut Ecelesiazusas probaret ante scriptam editamque Politiam actas esso usus est.

