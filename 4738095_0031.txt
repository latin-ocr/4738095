15

 

ad divinarum exemplar idearum essent condituri? Immo sicut 111
Timaeo aedificator mundi ex formis et materia procreat rerum uni-
versitatem, sic in Politia Plato primum ex idea boni ac virtutis in
hominum naturis ac moribus impressa praeclarum illud societatis
civilis specimen fingit (lib. I—V)‚ deinde philosophos praeceptis in-
struit et exornat quae secuti mente conceptam revera efficiant.
Prorsus contrarium ac nobis de hac re visum est Krohnio
(der plat. Staat p. 18), eam quam Plato φύσιν vocet iudicanti
primam esse civitatis quasi substantiam, ex qua omnia nascerentur.
Atque eius argumentationem vix poterit refellere cui eam quae
usque ad librum quintum profertur civitatis optimae descriptionem
ex se ipsa explicandam ac diiudicandam esse probatum erit, quod
ego aliter esse supra demonstravi. Verumtamen etiamsi concedamus
id Krohnio, tamen φύσις 11011 1101331 unicum civitatis absolutae esse
fundamentuml). Etenim cum civium alius ad aliud officium ex-
sequendum neque ad omnia omnes natura idonei aptique sint, aliis
ordinibus alii adscribuntur diversaque eis munera imponuntur. Hi
ordines quoniam tres in civitate instituuntur, necesse est, siquidem
Krohnius recte argumentatur, tres tantum φύσεις exstare. Atqui ’
numerantur praeterea inter civitatis incolas medici (ΙΙΙ 408),1111111133
(ΙΠ 409), poetae (II 377 B), quibus omnibus pro facultate sua in—
genium esse proprium et ab aliis discrepans nemo negabit. Erant
igitur, si sola φύσις principium civitatis esset, illorum quoque se·
parati ab aliis ordines formandi2). Quod cum factum non esse
videamus, civitatis illa tripartita divisio unde originem ducat ex
Krohnii quidem ratione obscurum est. Itaque cum solam indolem
humanam ad reipublicae Platonicae naturam ac discriptionem recte
intellegendam parum sufficere apertum sit, non inepte nobis con-
cludere videmur inde nostrae sententiae ante propositae nonnihil
roboris ac firmamenti accedere, idque 30 confidentius ita futurum
esse speramus quod in posteriore parte disputationis triplicem illam
civitatis formam ad iustitiae speciem, quae trium animi facultatum
conspirantia concentuque contineatur, revocandam esse apparebit.

 

¹) Cf. Zellerum 11 1 p. 766 similiter iudicantem. <
2) Ac venit hoc sane in mentem Krohnio (der plat. St. p. 14), sed ratio-
nem rei non inveniens breviter praetermittit. χ

