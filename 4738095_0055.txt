39

 

cum ideis cohaerentiam et coniunctionem plane tolleret, confuta-
vissemus. Quod iam satis videtur effectum esse. Nam animus
quidem tripartito divisus quin in idea boni omnia moderante atque
adornante consistat nulla profecto est dubitatio, Atque haud scio an
recte iudicaturus sim, si contra ac Krohnius voluit (d. pl. Fr. p. 3) non
civitatis conformationem ad animum (quem suo fundamento eoque
firmissimo uti scimus), sed animi discriptionem ad rempublicam
dicam traductam esse, ut illius quasi quaedam grandior ac magni-
ficentior imago exsistat. Nimirum si vere Krohnius principale
Platonis consilium versari in eo ponit ut natura animi e civitatis
forma atque haec invicem ex illa explicetur et aperiatur, vehementer
veremur ne huius rationis facile quispiam duplex mendum repre-
hendat, unum quod in circulo quodam versetur, alterum quod res-
publica prius depingatur quam animus humanus, in quo tamquam
fundamento consistat. ¹) Horum alterum quidem etiam nunc
manet, prius certe tollitur. Quam sententiam ita optime stabiliemus,
si in perfecta civitate boni speciem non minus quam in singulis
animis expressam cerni paulo copiosius exposuerimus.

Est vero idearum illa longe summa ac princeps ita comparata
ut, quamvis a mera sensuum voluptate abhorreat, ²) tamen omnibus
rebus suam bonitatem atque utilitatem praebeat, id quod clarissime
ostenditur his verbis VI 505 A: ἐπεὶ ὅτι γε ἡ τοῦ ἀγαθοῦ ἰδέα
μέγιστον μάθημα πολλάκις ἀκήκοας, ᾖ καὶ δίκαια καὶ τᾶλλα
προσχρησάμενα χρήσιμα καὶ ὠφέλιμα γίγνεται. Quod reputanti
nonne statim in mentem venit praeclarissimae vocis a Platone non
semel (IV. 420 B. 421 B. VII 519 Ε. VI 500 D) usurpatae qua
non eum ait extremum esse propositum civitati finem ut unus
aliquis ordo praeter ceteros floreat, sed ut aeque omnes quam
maxima {felicitate fruantur? Atque in civitate ab eo excogitata
quae inhumane ac crudeliter sancita offendunt, nonne indidem
omnia veniam habent quod aliter cum salute publica fieri non
posse videbatur? Si enim homines scelesto ingenio eoque parum
emendabili praediti, ne scilicet vinculis tenendi suis civibus moras
et impensas afferant, nulla dubitatione interposita supplicio affi-

¹) Similiter Stallbamnius proleg. p, 44.
2) Cf. Phileb 53 C.

