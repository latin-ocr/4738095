18

 

res varietate et inconstantia laborarent. Sed etiamsi hoc in medio
relinquamus, quia Platonem in ideis parum sibi constare nemo
nescit, tamen ista ratiocinatio vel eo infirmatur quod aliarum quo-
que rerum quae aliquo motu agitantur in Politia inveniuntur species,
velut idea celeritatis (τὸ ὃν τάχος VII 529 D) et tarditatis (ἡ
οὖσα βραδίτης ibid.), quibus adiunxisse iuvabit ex Timaeo (51 B)
ignis et ex Cratylo (423 Ε) vocis formam1). Nullius denique esse
momenti videntur quae in fine argumentationis Krohnianae legun—
tur: ‘Wie hatte sich Plato auch die eine Idee der Seele denken
konnen, wenn er lehrt, dass die Gaben verschieden verteilt sind,
dass die φύσις der Seele auf weit fortgehender Differenzierung be-
ruht P' Quasi vero non omnia rerum genera ex quibus Plato ideas
fingit diversas res contineant. Neque enim, ut exemplum proferam,
quia multae sunt eaeque maxime inter se dissentientes formae re-
rumpublicarum, cum praecipue unius imperium et paucorum do-
minatio et summa populi potestas distinguantur, idcirco reipublicae
idea tollitur. Immo omnibus rebus quaecunque sint philosophum
ideas tribuisse in Parmenide dialogo (130 B) expresse dicitur ²).

¹) Namque nt in proferendis exemplis unam respiciamus Rempublicam
(d. pl. Fr. p. 165, 139), quia Krohnius reliquos omnes dialogos, quamquam
antiquitatis testimoniis et nostrae aetatis virorum doctorum iudicio Platoni tri-
buuntur, posterioris aetatis esse putat, non prius id illi dabimus quam teme-
rariam hanc opinionem certis ac firmis rationibus stabiliverit.

2) De eorum sententia qui propter argumentum tertii hominis in hoc
dialogo usurpatum Platoni eum abiudicant cf. Baumker iiber den Sophisten
Polyxenos (Mus. Rhen. XXXIV) p. 72 sqq. Id argumentum, quod in eo ver-
titur ut, si notio omnibus eiusdem generis rebus communis ut idea per se
constans ab eis discernatur, item tertium quoddam et ideam et res ei cognatas
complectens ponendum esse (quae ratio ad hominis notionem relatum tertium
hominem praeter sensibus subiectum eiusque ideam requirit) idque in immen-
sum serpere dicatur, ipse Plato in Parmenide dialogo contra idearum doctrinam
affert (131 E —— 132 Β. 132 D — 133 A) atque, ut sibi quidem videtur, postea
refellit. Quod quo loco Aristoteles in ideis iudicandis commemoraret (metaph.
I 9, 990 a 2-8) cum non idem a Platone iam ipso allatum ae reiectum esse
significaret, Ueberwegius (Untersuchuugen iiber d. Echth. u. Zeitfolge Plat.
Schriften p. 177 seqq.) Parmenidem dialogum recte sibi Platoni abiudicare
visus erat. Contra hunc Baumkerus luculenta disputatione illud tertii hominis
inventum demonstrat non a Platone profectum, sed Polyxeno sophistae, phi-
losopho fere aequali, tribuendum esse. Hoc concesso apparere nihil prorsus

