38

 

explicationem a Platone in Republica desideratam exhibet, philo-
sophus non disserendi ratione utitur, sed enarrandi genus fabulae
simile adhibet.

Sed ne in re satis nota multi simus, videtur iam pro certo
esse exploratum Platoni, cum μακροτέραν περίοδον opus esse
diceret, hoc maxime propositum fuisse ut animi humani nat-ura et
ratio ex summi boni specie explicaretur. Boni autem ideam cum
sine longinqua per mathematicam ac dialecticam via posse cognosci
neget, opus est sane diligentissima ad philosophiam institutione,
qualis in sexto et septimo libro· ante oculos ponitur. Quamquam
vero is qui optimi speciem comprehendere eamque contemplatus
animi vult naturam pernoscere ut dialecticae rationis sit peritissimus
necesse est, tamen ipsa vis animi atque origo, cum corpori mixtus
ab idearum unitate ac simplicitate desciverit, tantum abest ut
disserendi subtilitate exponatur, ut non possit nisi fabulae simili-
tudine explanari.

Refutavisse nobis iam omnia videmur quaecunque sunt a
Krohnio de μακροτέρᾳ illa περιόδῳ Platonis allata. Cui cum et
in posterioribus Politiae libris disputata et in Timaeo narrata con·
venientissime respondeant, non iam cunctamur facere, id quod ab
initio nobis erat propositum, ut ex loco IV 435 concludamus
Platonem, cum quartum de Republicae librum scriberet, idearum
iam plenam habuisse cognitionem. Quo concesso subversa est
Krohnii opinio. Nam si Plato ab initio Reipublicae idearum doc-
trinam tenuisse iudicatur, non iam duas esse Politiae partes et

argumento et temporibus secum dissentientes atque dissociabiles
statuere licet.

Iam vero redeamus ad ea de quibus antea nobis non
satis firmatum esse iudicium videbatur (cf. p. 24). Et illud

quidem iam tum nobis constabat nec reipublicae a Platone fictae ’

causam et originem in una inveniri natura et indole humana
neque animi humani genus tripartitum, ut firmiter consisteret,
e civitatis optimae similitudine esse repetendum (p. 23). Nec
dubitabamus utriusque principium et causam idea boni iustique
contineri e VI 500 B C D fidenter concludere. Sed hoc quamvis
haberemus persuasum, neutiquam tamen licebat pro explorato
sumere, dum Krohnium, qui omnem priorum Reipublicae librorum

