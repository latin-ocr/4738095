41

 

merus ex ea eiceretur, ne opificum quidem condicionem in refor-
manda educatione philosophum neglexisse iam dudum viri docti
viderunt (cf. Zeller p. 770). Quamquam Krohnio mirum videtur
(d. pl. St. p. 39), cum rectae educationis· vis ad bene honesteque
vivendum plurimum valere saepe (IV 425 D alibi) dicatur, eam
tertio ordini ne minimum quidem adhiberi, ita ut postea vix intel-
legatur unde temperantiae (σωφροσύνης), quae ei una virtus impu-
tetur, compos esse possit. Sed ne tenuissima quidem disciplina
licebat opifices agricolasque imbui, cum cognata haberent et in
animo τὸ ἐπιθυμητικόν, quod non doctrina atque eruditione, sed
reliquis animi facultatibus coercetur, et in mundo res sensibus sub-
iectas a vera cognitione alienas. Superior vero custodum ordo,
cuius id perhibetur munus ut principum mandata exsequatur, con-
similis est, si animum spectamus, irae, si totum mundum respici-
mus, ei parti quae animis continetur. Atque ut θυμός cognatus
quidem et propinquus rationi, ratio vero ipsa non est et ut animus
quamquam ideis simillimus dicitur, nequaquam tamen cum eis con-
gruit, sic custodes quoque, quorum praecipuum in eo versatur of-
ficium ut quae principes urbi fore salutaria sperent contra inimi-
cas opificum cupiditates persequantur ac perficiant, cum tertio or-
dine potiores, primo inferiores sint, debent quidem eruditione insti-
tui, qua fabri et cultores tota carent, sed non ea qua reges infor-
mantur. Hi enim, ut eandem similitudinem persequamur, quoniam
sunt in eodem quo τὸ λογιστικόν et ideae honore, vera rerum cogni-
tione potiri debent, ut aeternis iusti bonique et omnis virtutis formis
diligenter perspectis rempublicam civesque ad eas componere ac
moderari studeant. Quorum cum milites adiutores tantum ministri-
que sint, non egent ipsa qua illi excellunt philosophia, sed hoc po-
tissimum eorum eruditione appetitur ut ad continentiam oboedien-
tiamque et ad fortitudinem excolantur. Quare instituuntur gym-
nasticis et musicis artibus, quibus apparet eos non ad perfectam
virtutem, quippe quae in sola sapientia versetur, posse evehi, sed
ad mediocrem illam et vulgarem et in opinione vera (ὀρθὴ δόξα)
positam.

Eis quae adhuc explicavimus si non iam dubium relinquitur
quin reipublicae exemplar in primis Politiae libris effictum aptum sit
e doctrina idearum, quo concesso utique dissolvi Krohnianam de

