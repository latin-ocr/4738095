2

 

Αο primum Politiam particulatim 0330 scriptam editamque non
leviter censet Krohnius (der plat. Staat p. 73) confirmari eo quod
Gellius (N. A. XIV 3) narret Xenophontem inclito illi operi Pla-
tonis quod de optimo statu reipublicae civitatisque administrandae
scriptum sit, lectis ex eo duobus fere libris, qui primi in vulgus
exierint, opposuisse contra conscripsisseque diversum regiae admi-
nistrationis genus quod Παιδεία Κῦρου inscriptum sit. Cuius
narrationis fidem cum iam Augustus Boeokhius1) iustis de causis
suspectam reddiderit, tum vero etiamsi haberet aliquantum veri
haec fabula, tamen ne sic quidem ad causam nostram ullo modo

pertineret. Quid enim, si Plato revera duos priores libros Politiae ’

seiunctos a ceteris in lucem publicam emisit, num eo credere ve-
tamur aut posteriores non multo post editos esse aut totum opus
nihilo minus uno tenore atque consilio litteris esse perscriptum?

Vix enim ad universam operis compositionem quidquam differre
contenderis utrum scriptor aliquis eam partem quam primam con-
fecerit in scrinio tamdiu retineat dum totus liber confectus sit, an
statim in vulgus edat.

Hinc autem 011111 10111 apparere putemus Gellii narratione de
Republica temporibus multum diversis composita nihil effici posse,
ad aliam progrediamur examinandam rationem, quam cum per
saeculi fere spatium homines eruditi identidem agitavissent, ne
Krohnius quidem non suscipiendam putavit. Fuerunt enim inde
a Bizeto et Morgensternio usque ad hoc tempus multi et doctissimi
viri ‚ e quibus Meinekium , Bergidum, Rankium quique nuperrime
exstiterunt Krohnium et Teichmuellerum nominasse satis habeo, qui
Aristophanem philosophi de mulierum liberorumque et bonorum
communione doctrinam Ecclesiazusarum fabula irrisisse crederent2).
Quod si comprobari posset, esset sane Krohnii de Politia particulatim
composita opinio extra omnem posita dubitationem, quoniam libri
I—-V‚ in quibus de communione illa exponitur, iam ante actas
Ecclesiazusas, id est ante annum 389 ante Ch. (V. Goetzium de
· temporibus Ecclesiaz. Aristoph. in Ritschelii actis societatis philo-

 

1) V. Aug. Boeckhii Commentationcm de simultate quae Platoni cum Xe-
nophonte intercessisse fertur. Berolin. 1811.

2) Cf. Krohn d. pl. St. p. 72-—105.

