3

 

logorum Lipsiensium Π p. 355)Ἴ scripti essent, posteriorem vero
‘operis partem demum post primum philosophi in Siciliam iter, id
est post a. 387, confectum esse clarissima tyranni in octavo nono-
que libro (VIII 567, IX 577) descriptione efficitur. Sed argumenta
quibus haec sententia nititur parum gravia sunt quam ut ei assen-
tiri possimus. ·

Et primum quidem quod gubernatio civitatis ad mulieres de-
fertur, non ea re Platonis ἀρχούσας (VII 540 O) perstringi inde
colligitur quod dominatio muliebris iam in Lysistrata festive describitur,
quo quidem tempore (acta enim Lysistrata est a. 411) de Republica
Platonis nondum poterat cogitari. Huc accedit quod Plato feminis
non nisi hoc permittit ut in reipublicae gerendae societatem veniant,
Aristophanes solis mulieribus universam rerum civilium administra-
tionem tradit. Praeterea cum reputaverimus apud Aristophanem
feminarum imperium originem petere ex virorum in republica ge-
renda inertia, inconstantia, proprii commodi studio, neglectione sa-
lutis communis, in Politia cum mulieribus regnum communicatum
esse idcirco quia eadem qua viri ingenii indole praeditae sint, cer-
tissima luce apparet, si omnino comparationem inter Rempublicam
et Ecclesiazusas instituere liceat, non posse nisi posteriorem comoe-
diae partem (inde a versu 588) ἄη disceptationem venire. Hoc
autem concesso magna certa difficultas oritur ex argumenti fabulae
unitate ac simplicitate turbata ac perversa. Cum enim sit haec
’ comoedia ita comparata ut temeraria virorum novandi cupiditas in
ea novis mulierum institutionibus in immensum aucta amplificata-
que ad ridiculum traducatur (cf. Eccl. v. 586, 408-25), eaedem
leges ad Platonis doctrinam cavillandam spectare dicuntur, quam
quidem materiae ambiguitatem parum esse verisimilem vix dubita-
veris. Sed hac re in medio relicta ut aggrediamur aliquando illam
facetam comici fictionem cum severa philosophi disputatione con-

, ferre, hoc sane negari non potest, si universa rei natura respiciatur,

non exiguam inter eas similitudinem inveniri. Quae talis est ut
utrumque scriptorem, si eandem rem utrumque suo tractasse modo
arbitreris, nihil huic opinioni obstet, si autem Aristophanem Platonis
placita lusisse contendas, vix sit quod famae comici magis officiat.
Prima enim artis comicae lex est ut, quamvis speciei ridiculae

causa omnia in maius amplificentur, tamen ne vis comica pereat,
1 *

