10

 

proponat, sed de mulierum exercitationibus gymnasticis iniecta
mentione comicos ne risu indigna traducant monere. Itaque eius·
modi quidem vocibus etsi poetas philosophorum inventa, quae quidem
ridicula viderentur, saepe exagitasse elucet, tamen Platonis de
mulieribus bonisque communibus doctrinam in scaena irrisam fuisse
eis nullo modo evincitur. Immo inde quod in ea parte orationis
qua de mulierum communione agitur comoediae ioci ne verbo
quidem tanguntur, cum tamen feminarum usus promiscuus antea
propositus maiorem certe ridendi materiam praeberet, verisimile
fieri putamus quo tempore liber V scriptus sit Ecclesiazusas iam
datas fuisse. Quid enim ea ne riderentur Plato moneret quae
nondum illusa essent? Non licuisse autem philosopho quae iam
publico risu affecta fuissent ‘ut res plane novas, indictas ore alieno
venditare' (Morgensternius 1. l. p. 77) nemo facile contendet cui
quantum inter levissima comici commenta et gravissimam philo-
sophantis ingenii argumentationem intersit perspectum erit. Nec
iustius quisquam, si Ecclesiazusae ante Politiam dicantur scriptae
esse, aliquam earum designationem desideraverit3 quippe comoediae
iocos divina illa ingenia peraequo accepisse animo satis docet iu-
cunda Socratis in Convivio (p. 221 Β) Aristophanis Nubes signifi-
cantis humanitas.

Atque haec quidem de Ecclesiazusis. Quas cum pro certo
exploratum putemus ad primordia Reipublicae Platonicae accuratius
definienda nihil prorsus pertinere1), iam pergamus ad illud quod
in hac disputatione est maximum, ut ipsius Politiae examinantes
naturam atque argumentandi rationem videamus num recte Krohnius
opus divinum, tanquam argumenti simplicitate atque unitate destitu-
tum, per magna temporum intervalla compositum esse iudicaverit.
Contendit enim libris I—-IV, VIII—IX nihil inesse nisi psychologiam
quam dicunt empiricam, omnium enim fundamentum esse τὴν
φύσιν et τὸ γιγνόμενον, 11011 solum abesse, sed omnino nondum
cognovisse Platonem ideas. Contra in reliqua parte solam inveniri
philosophiam, dominari τὸ ὅν, contemni veritatem rerum ut nebu-

¹) Eam tuin fuisse Atheniensium reipublicao condicionem ut in promptu
esset communem omnium rerum possessionem somniare docet Beloch Die atti-
sche Politik seit Periklos p. 11. Hoc igitur fabulae ansam videtur dedisse.

