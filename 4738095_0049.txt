33

 

Cui mentis facultati cum ut suum ac peculiare officium hoc
unum antea (l. IV) impositum esset ut rationis et irae imperio
obtemperans omnis libidinis vim atque impetum coerceret, his
quidem locis tria etiam discernuntur cupiditatum genera (ἀναγ-
καῖοι, μὴ ἀναγκαῖοι, παράνομοι), quorum quod sit necessarium et
naturale, velut escae> et potionis desiderium, satiari et explere,
cetera comprimere atque restinquere deceat. Itaque cum infimam
animi vim eam fortunam habuisse videamus ut incohata magno
demum intermisso spatio plene explicaretur, quid nos, quaeso,
impedit quin idem statuamus nobilissimae mentis facultati, rationi,
accidisse. Neque opponi potest quattuor illas cogitationes, πίστιν
εἰκασίαν, διάνοιαν, νόησιν, una ratione non contineri, quod earum
unaquaeque a Platone propria appelletur facultas (d. pl. St. p. 96).
Nam hoc quam leve sit ut ostendatur, sufficit ad ἐπιθυμητικόν
illud quod modo memoravimus iterum provocare. Id enim tam
multa ac diversa rerum genera appetere constat ut ea vix dinu-
merare possis. Quorum tamen generum aliud alia percipi facultate
nemo ignorat; velut amoris libido multo aliter ac cibi vel potus desi-
derium expletum nam si quibus illam persequi natura negavit,
velut infantibus vel spadonibus, tamen his quin satientur nulla res
impedit. Unde luce clarius apparet alia vi opus esse ut amoris,
alia ut edendi vel potandi voluptate fruamur. Nam si utramque
una eademque vi perciperent homines, non possent altera frui,
carere altera. Sed haec facultatum vel virium varietas, quibus ab·
undantia voluptatum percipitur, nihilo minus una τοῦ ἐπιθυμη-
τικοῦ voce comprehenditur, ita ut idem posse in Platonis illud
λογιστικόν cadere sponte sequatur. Sed accedit, id quod caput
est, ut philosophus ipse has quattuor quas commemoravimus mentis
agitationes ex uno eodemque tamquam fonte manasse expresse
doceat illa elegant-issima imagine ab antro subterraneo ducta
(VII 514 A-—517 Β). Namque ut illic homines ab antri umbris
in lucem educti verorum pomorum solisque aspectum paulatim ferre
discunt, ita ut primo umbras, deinde repercussas in aquis hominum
et animalium imagines conspicere assuescant, tum quae in coelo
sunt et coelum ipsum noctu contemplentur, denique corroborata
oculorum acie ipsum intueantur solem, in quibus omnibus una
oculorum opera utuntur, sic vis inveniendae veritatis non potest

3

