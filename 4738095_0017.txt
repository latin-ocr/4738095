Platonis opus divinum quod inscribitur Πολιτεία, quo de
iustitia, non de civitate principalem esse quaestionem primus et
extremus liber extra omnem dubitationem ponunt, in duas partes
dividitur. Harum prior usque ad octavum librum pertinet ac duas
maxime disputationes complectitur: unam de iustitia in civitate et
homine expressa institutam, alteram id maxime agentem ut quibus
rationibus illa perfecti hominis ac civitatis species ad verum ad-
ducatur idque non posse nisi philosophorum in republica imperio et
omnino philosophiae acerrimis studiis effici comprobetur. Ab octavo
ad decimum librum nova disceptatur de utilitate iustitiae deque
iniustitiae miseria quaestio, ita quidem ut quattuor iniustae civitatis
hominisque ei consimilis generibus illustretur, quo civitas aut homo
aliquis ad improbitatem perfectior exsistat, eo ipsis perniciosius fu-
turum esse.

Quam artis ac compositionis considerantes perspicuitatem non
possumus non offendi Krohnium libris suis' qui inscribuntur: ‘der pla-
tonische Staat' Halle 1876 et ‘die platonische Frage’ Halle 1878
tradito librorum ordine funditus perverso eos ita legendos esse pro
certo affirmare ut priores quattuor octavus nonus decimus sequatur,
hos quintus sextus septimus excipiatl) (I—IV, VIII——X, v--V11).

Quippe videtur ei totum opus non continua opera confectum
atque uno tenore perscriptum, sed diversis temporibus frustatim
compositum et per varia temporum intervalla in publicum emissum
esse, eiusque rei documento multa sane afferre studuit argumenta
cum ex rerum memoria tum ex ipsius Politiae natura atque indole
petita. Quae cum nobis vir doctissimus parum probaverit, com-
mentatio nostra hoc habet propositum ut ea deinceps accurate ex-
aminet ac si fieri possit refellat.

 

 

¹) Die platonische Frage p. 129.

