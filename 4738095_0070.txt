54

 

ostendere librum octavum nonumque ab idearum doctrina haud-
quaquam alienos esse.

Sed restant alia quibus quo vinculo libri V—VII cum pri-
oribus iungantur manifestum fiat. Ac primum quidem Krohnius
cum Platonem principale quod de republica opus composuerit
quattuor confecisse libris putet, eam disputationem qua principum
institutio de integro tractatur (inde a VI 502 D) 11011 satis quadrare
censet ad ea quae III 412 Β-414 A (10 principum eruditione ac
disciplina exposita sint (d. pl. St. p. 126). Quippe nullum ait in
prioribus libris inveniri vestigium quo accuratiorem etiam principum
eruditionem secuturam esse eluceat. Sed non animadvertit Platonem
in priore disputatione (III 414 A) se de civitatis rectoribus postea .
definitius dicturum expresse significasse his verbis: Τοιαύτη τις
δοκεῖ μοι ἡ ἐκλογὴ εἶναι καὶ κατάστασις (Auswahl und Auf-
stellung) τῶν ἀρχόντων τε καὶ φυλάκων ὥς ἒν τύπῳ μὴ δι’
ἀκριβείας εἰρῆσθαι. 1) Nempe haec principum institutio cum
nulla parte custodibus potior sit, sufficere non potest. Quae si
sufficeret, profecto comparatio illa quam Plato in IV libro inter
hominem et rempublicam instituit 11011 leviter vacillaret et clau-
dicaret. Tum enim accideret ut ratio, immortalis animi vis, ab
ira et cupiditate, mortalibus illis, multo maiore intervallo distaret
quam reipublicae rectores, si victus atque educatio spectatur, a
militibus imperio suo subiectis, quorum intervallorum hoc etiam
ceteroqui illo minus esse Zellerus 1.1, p. 768 animadvertit. Verum
enim vero si Platonem illa inter se ita comparavisse ponimus ut
principibus progressa disputatione etiam maiorem cognitionis 30
virtutis laudem vindicari vellet eamque quodammodo tacite iam
anticiparet, multo convenientius et civitatis gubernatores, utpote
idearum intellegentes, cum ratione illa divina, et milites, quos
gymnastica et musica arte excultos fortes ac modestos esse decet,
cum ira cupiditates coercente animoque parente conferuntur (1113111
si hi (1110 civitatis ordines educatione parum inter se differrent.

¹) Parum recte Krohnius contradicit: ‘Es folgt nicht eine κατάστασις
τῶν ἀρχόντων, sondern eine κατάστασις τῆς τῶν ‹iffi-(tivum) παιδείας.’ Nam
qua ratione viri idonei quibus reipublicae gubernaculum committatur comparari
possint nisi assidua ac diligenti earum rerum quarum periti esse debent erudi-
tione ac disciplina nemo certe dixerit.

