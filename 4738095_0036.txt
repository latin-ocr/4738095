20

θὲστατον ἀποβλέποντες) philosophis in civitate iusta et bona lege
sancienda sint, oportet profecto esse illud verissimum exemplar ad
quod illa temperent atque constituant iusti et boni ideam. Hanc
apparet intuendo et contemplando animis ac moribus inseri atque
infigi, ita ut sit ἐναργὲς ἓν τῇ ww? παράδειγμα. Neque enim
talia exemplaria iudice Platone in sola mente ac cogitatione inhae-
rere, ita ut ad studium recti honestique excolendum nihil valeant,
sed potius in ipsa voluntate ac moribus sedem habere suam testa-
tur libri tertii locus (409 O), quo illorum naturam ac rationem
planius licet perspicere: ὁ δὲ δεινὸς ἐκεῖνος καὶ καχύποπτος
(Sc. δικαστής), ὃπολλὰ αὐτὸς ἠδικηκώς καὶ πανοῦργός τε καὶ σο- ,
φὸς οἰόμενος εἶναι, ὅταν μὲν ὁμοίοις ὁμιλῇ, δεινὸς φαίνεται ἐξευ-
λαβουμενος, πρὸς τὰ ἓν ἓαυτῶ παραδείγματα ἀποσκοπῶν·
όταν δὲ ἀγαθοῖς καὶ πρεσβυτέροις ήδη πλησιάσῃ, xasse'hspog αὖ
φαίνεται απίστῶν παρὰ χαίρθν καί αγνοῶν υγίὲς ἦθος, ἅτε Ουκ
ἔχων παράδειγμα τοῦ τοιουτου. Iudicem enim vitiosum atque
improbum et ob id ipsum ad suspicandum proclivem Plato dicit,
cum reis sui similibus utatur, acrem sagacemque delictorum inqui-
sitorem se praebiturum esse, utpote in ea re exempla in suis ipsius
moribus proposita respicientem, cum vero eidem sit de sinceris
honestisque hominibus ius dicendum, quandoquidem ita animatorum
in suo ingenio specimina non habeat, facile posse accidere ut prae-
postere suspicatus hebeti ac stulto ingenio esse “videatur. Haec
qui diligenter examinaverit, luce clarius, opinor, intelleget παρά-
δειγμα Platonicum non tarn ad cogitationem ac mentem quam ad
mores atque actiones hominum pertinere. Hoc solum inter hunc
locum et illum interest, quod tamen non ad παραδείγματος vim
ac naturam, sed ad fontem atque originem spectat, ut hic
(III 409 O) exemplaria illa ex vitae usu ac rerum experientia, illic
(VI 484 G) ex sola idearum contemplatione hominibus insint. Iam
vero cum exploratum sit posse boni iustique ideam ex loco invisi—
bili ad animos humanos transferri inque eis imprimi, nihil prorsus
obstare videtur quin invicem illa quae in libro quarto describitur
iustitiae forma extollatur ex hominibus et ascendat in illum
ἀόρατον τόπον et idea iusti nuncupetur.

Sed ne ita iudicemus repugnare videtur alius Reipublicae locus
non semel a Krohnio usurpatus (d. pl. Fr. p. 69), quo quasi con-

