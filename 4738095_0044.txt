28

 

species (ἰδέαι) et res ad eas generatae, quibus in Timaeo tertium
adiungitur spatium (χώρα) corpora in se recipiens (52 A), atque
illae, ut per se constantes, immutabiles, aeternae, sola mente et
cogitatione, hae, ut inconstantes, fluxae, fragiles, opinatione ac
sensibus comprehendantur, sapientem decet his contemptis illas
summo amore ac studio amplexari, ut naturae divinae quam fieri
possit simillimus exsistat (90 B C).

His igitur cum satis arbitremur aperuisse Timaeum dialogum
revera praebere subtiliorem illam et ex summi boni specie aptam
de animo humano doctrinam quam ut unam veram atque ex
omni parte absolutam Plato in Politia requisiverit, ita denique
totam hanc concludere quaestionem in animo est ut ad extremum
qualis inter Timaeum et duos Reipublicae locos in hac dispu-
tationis parte agitatos (IV 435 D. VI 505 A) necessitudo inter-
cedat brevi praecidamus. Ponimus autem eam esse eiusmodi ut
animi ac virtutis accuratius ad philosophiae subtilitatem exigendae
ratio primo quidem loco ostentetur tantum atque ut quae una
recta sit et idonea postuletur, altero deinde qualis sit explicetur
atque illustretur uberius, in Timaeo denique eadem suscipiatur
atque ad animi naturam exquirendam adhibeatur.

Ac de Politia et Timaeo artissime cohaerentibus atque con—
iunctis satis dictum est. Liceret igitur hic quaestionis rivulos
claudere et id qnod ex disputatione nostra efficitur, ut Plato quo
tempore quartum Politiae librum scripserit species iam animo com-
prehendisse iudicandus sit, pro certo sumere, nisi essent a Krohnio
non pauca in contrariam partem disputata quae ante confutentur
a nobis ac reiciantur necesse est quam sententia nostra stare possit.

Ac primum quidem confidentissime ille negat quae IV 435 D
quasi in transitu attingatur μακροτέρα περίοδος eandem esse atque
in libro sexto septimoque copiosius explicatam (cf. ‘Der platon. St.³
p. 128, 144); prorsus enim esse utriusque diversum atque contra-
rium munus. Nam cum illa hoc agatur ut tripertita animi in
rationem, iram, cupiditatem divisio subtilius ad evidentiam addu-
catur, ha'c tantum abesse ut tali consilio satisfiat, ut quattuor intro-
ducantur novae mentis humanae facultates (γνώσις, διάνοια, πίστις,
εἰκασία) quae cum tribus in libro quarto prolatis non modo nihil
habeant commune, sed eas etiam funditus evertant ac deleant.

