35

 

Videtur igitur non iam posse negari quattuor novas a Platone
inductas mentis facultates de quibus modo disputavimus non solum
cum λογιστικῷ convenire, sed eius etiam proprias esse partes agi-
tationesque iudicandas. Nec philosophum, cum eas constitueret, de
priore animi forma triplici evertenda atque tollenda cogitavisse eo
poterat cognosci facilius quod ad duas animi partes, θυμοειδές et
ἐπιθυμητικόν, illae nullo modo pertinent, unde has illis aboleri ne
potuisse quidem apparet. Deinde longe absumus ut Krohnio, ridi-
culum arbitranti ¹) ita τοῦ θυμοειδοῦς officium in eo cerni ut modo
geometriae extremitatibus et quasi libramentis modo ideis se praebeat
adiutorem ac ministrum, ullo modo assentiamur. Etenim ne pertinet
quidem ad geometriam τοῦ θυμοῦ ministerium. Qui eum ab inimica
cupiditatum lascivia defendat quaecunque a ratione bene, honeste,
pie mandata sunt (cf. IV 440 Β Ο D E), mens autem bonum,
honestum, pium quid et quale sit non possit e geometricis figuris,
sed solis virtutum formis diiudicare et cognoscere, procul dubio
sequitur ut non geometriae, sed idearum veritati oboediat. Hoc
autem mire ac praeter opinionem accidere Krohnio eo minus lar-
giemur quod Plato non ponit verum nisi in ideis.

Deinde quod Krohnius in primis libris psychologica (φύσις et
τὸ γιγνόμενον) valere, sexto et septimo nihil nisi metaphysica con-
tineri et solum τὸ ὅν in honore esse dicit, non omni haec lex ex-
ceptione vacat. Immo in his quoque et innata indoles (φύσις) et
cultus atque conformatio eius, quam quidem partem esse τοῦ γιγ-
νομένου nemo negabit, non parvi aestimantur. Quid? Nonne sex-
centies a natura et ingenio cuiusque omnem pendere philosophiae
studii fructum significatur? Quorum quidem tanta est locorum
copia ut longum sit omnes enumerare& Nonne VI 490 Ε - 495 A
de corruptela ingenii ad philosophandum apti dieitur? In qua dis-
putatione imprimis ad nostram sententiam idonea est clarissima
hominis cum planta comparatio. Locum quin adscribam abstinere

¹) cf. d. pl. St. p. 144: ‘Es wiirde doch eine seltsame Allianz werden,
wenn sich der θυμὸς auf die Seite der Flachen und intelligiblen Ideen stellte.'

²) Cf. imprimis VI 485 A: τὴν φύσιν αὐτῶν πρῶτον δεῖ κατηλιιαθεῒν,
486 Α. 490 Β C E. 491 D. 492 Β. 494 Β. VII 514 A. 519 A C. 520 Β. 526 O.
5380 540 B.
3*

